---
layout: post
title: 1117 B.C. The Year Civilization Collapsed av Eric Cline
date: 2021-1-1
author: Olav
comments: true
excerpt_separator: <!--more-->
---

![Omslaget til 1117 B.C. The Year Civilization Collapsed viser folk som flyktar frå ein by, med mørke, trugande skyer på himmelen.](/1117.jpg){:style="width: 100%"}

**SAKPROSA: 1117 B.C.: The Year Civilization Collapsed er ei innføring for eit allment publikum til samanbrotet i bronsealderen.** I det 12. århundret før vår tidsrekning braut ei rekke sivilisasjonar rundt Middelhavet saman, og forklaringane på kvifor dette skjedde har vore mange. Arkeologen Eric Cline gjer i denne lesverdige boka ein god jobb med å framstilla middelhavsverda slik ho var i slutten av bronsealderen. Derimot er han mindre vellykka i å svara på spørsmålet om kvifor denne verda brått endra seg så dramatisk. Dette har vel si forklaring i at dei vitskaplege funna er langt frå eintydige, og at årsakane er så samansette at det ikkje er noko ryddig og lett tilgjengeleg svar å gi.